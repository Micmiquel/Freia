---
tags:
  - Monstre
Nom: L'Empassasabres
CR: 6
XP: 2300
Tipus: Humanoide
Moral: N
Moral_2: M
Mida: P
---
# L'Empassasabres

```statblock
monster: L'Empassasabres
```

DESCRIPCIÓ:

Abans una gnom menuda, pigada i de cabells castanys recollits en una llarga trena, Nixis Llargfestí era l'empassasabres del Circ Fàdic.  Era una jove coqueta i polida, que vestia llargs vestits immaculats de colors vibrants. En les seves actuacions, era capaç d'inserir ganivets, florets i fins espasses en el seu cos sense causar-se cap mena de dany, i a la vegada mantenir el seu encant tímid davant els ulls dels espectadors.

Ara, transformada en l'Empassasabres per la corrupció del Shadowfell, aquesta criatura s'ha quedat gairebé calva, amb només alguns flocs llargs que s'aferrin a la seva testa, i el seu estómac s'arrossega pel terra, com un plec de pell arrugada que penja del seu tors. La seva boca, abans delicada, ara ocupa gairebé tota la seva cara, havent perdut el nas, i només algunes dents restants treuen cap entre les seves carnoses genives.

En el combat, l'estratègia de l'Empassasabres és intentar tenir sempre almenys una arma a l'estomac, i anar empassant-les i escopint-les tant com sigui possible. A l'hora d'escopir, en el cas de les armes dels aventurers, també pot escollir escopir-les el més lluny possible, fora del seu abast. Abans del combat sempre tindrà una espasa curta empassada, i tres dagues al cinturó.

[[Taula de Monstres]]



