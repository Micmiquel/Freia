---
tags:
  - Monstre
Nom: Pantera Psiònica
CR:
  - "6"
XP: 2300
Tipus: Aberració
Moral: "-"
Moral_2: "-"
Mida: M
---
# Pantera Psiònica

```statblock
monster: Pantera Psiònica
```

DESCRIPCIÓ:
 
Aquesta intel·ligent criatura d’aparença felina apareix rarament al Pla Material. Provinent dels Plans exteriors, el seu aspecte deixa patent el seu forà origen: de pelatge blanc i violeta, amb llargues orelles i cua espinada, estudia constantment el seu voltant amb sis parells d’ulls mancats d’iris, però carregats de coneixement.

**Protectores Lleials**. Les panteres psiòniques poden ser guardianes excel·lents: difícils de detectar, sempre alerta i formidables en el combat. Al llarg del temps, poderosos arcanistes, bruixes i organitzacions han fet ús de les seves habilitats. Tot i això, no són simples mercenàries, i només serveixen a aquelles persones que s’han guanyat la seva admiració i respecte. Fins i tot en aquests casos, tan sols hi accediran per una paga o contrapartida que considerin adequada d’acord al seu profund sentit de la justícia. Si s’arriba a aquest punt, la seva lleialtat és llegendària, i no trairan el seu propòsit per cap motiu.

**Domini Psiònic**. L’origen dels poders mentals de les panteres psiòniques és incert, i segurament lligat al seu llunyà origen. El que es sap és que rebutgen discutir aquesta temàtica, i que prefereixen no haver de tractar amb membres de la seva raça més del necessari. En tot cas, el seu control sobre la ment i la matèria és impressionant.

[[Taula de Monstres]]



